@Варака ды ривезь.# Ворона и лиса.
@Ривезь ки чиресэ прянзо кулыкс тейсь.# Лиса на обочине дороги претворилась мёртвой.
@Сась варака, озась лангозонзо сельмензэ таргамо.# Подошла ворона, села на неё /чтобы/ глаза ей выклевать.
@Ривезь варакань каподизе, мери:# Лиса схватила лису, /и/ говорит:
@- Сэвтян ней мон тонь, варака!# - Съем сейчас я тебя, ворона!
@Пекем пек вачсь.# Очень уж проголодалась (букв. "живот мой сильно проголодался").
@- Илямак сэвть, ривезь-парочи, мон салмадо андтан.# Не ешь меня, лисонька-душенька, 
@Оно ве татарава мирденстэнь салмат канды; адя мольть мельгам.#
@Варака валгсь татараванть икелев.#
@Татарава чалгакшнызе ды варака, «вар!» мерезь, ве ёнов кирнявтсь.#
@Татарава мельганзо, варака седе курок кирнявтни эйстэдензэ.#
@Сон ведранзо ки чирес аравтынзе ды, курсянзо кепедезь, варака мельга.#
@Ривезь кундась салмадонзо ярсамо.#
@Кода пекезэ пешкедсь, ривезь ве ёнов тусь, варакаяк татаравань кадызе.#
@- Адя ней, ривезь, мон тонь пекеть пешкедемс пеедевтян.#
@- Адя!#
@Ливтясь варака ве татаронь тинге лангс.#
@Тингенть лангсо атят-бабат розь пивсыть.#
@Сон «вар-вар!» татаравань пряс озась.#
@Татар яходи пивсэмасонзо, варака палмань пряс озы.#
@Ривезь пире варява ваны, сонсь пейди, сонсь пейди.#
@Варака, я, татаравань пряс, я, мекев палмань пряс озы.#
@Татаронь кежензэ пек састь: сон кода яходи мезе вийсэнзэ!#
@Варака эзь понго, пиштяка нинзэ прянзо лазызе.#
@Татар кундась рангомо, ривезь пекензэ лазовомс пейдсь.#
@Варака мери:#
@- Адя, ривезь, авардевтян ней.#
@- Адя!#
@Саизе варака ривезень сюпавонь орта лангс.#
@Аштека, мери, тесэ орта лангсо!#
@Сонсь варака озась орта пряс, уш варны, уш варны!#
@Неизь сонзэ сюпавонь кискат, кундасть лангозонзо онгомо.#
@Варака орта прясо варны-варны, куринка ёнов ливти варнозь, кискатнеяк мельганзо лиссть.#
@Сынь ривезенть неизь ды мельганзо кода напустить.#
@Ривезь эйстэдест вальтязь вальти.#
@Пачкодсь ривезь покш вирь чирес, кискатнеяк мельганзо.#
@Сон ков-ков ды ундо потс совась: сонсь ундос совась, пулонзо ушов кадызе.#
@Надо вана тенк, кискат, пулом саинк!#
@Сон чиемстэм пек мешась тем!#
@Кискат тапардасть ривезень пулос ды эсензэяк ундо потсто таргизь ды сеске сезнизь.#

пря теемс - притвориться, сделать вид.
салма - вид галушек.054