АТИНЕ ДЫ РИВЕСЬКЕ

Эрясть-аштесть атят-бабат кавонест. 
Атясь тейсь илеень кептере ды тусь калонь кундамо. 
Кептересь пешкедсь калдо. 
Атясь понгавтызе кептеренть кутьмерезэнзэ ды тусь кудов. 
Неизе сонзэ ривеське, мадсь ки лангс ды теизе прянзо кулыкс. 
Атясь кепедизе ривеськенть, путызе кептерентень ды тусь таго киява.
Ривеськесь кайсинзе калтнэнь кептернестэнть ки лангс ды сонсь валгсь.
Атясь сась кудов, путызе кептерензэ кудыкелев ды мери бабанстэнь:
— Листь, баба, саить кептерьстэнть калтнэнь ды ривесь кенть!
Лиссь бабась, варштась кептерентень — тосо мезеяк арась. 
Ривеськесь пурнынзе калтнэнь, кузсь штеме пряс ды ярсы. 
Юты ваксканзо верьгиз ды мери:
Мезде ярсат, ривезь?
- Калдо!
- Косто саить?
— Кундынь!
Тука монень вейкешка.
- Ай-ай! Азё тонсь кундак!
— А маштан. 
Тонавтомак, кода кундамс!
— Азё салак костояк кептере, сюлмик пулозот ды нолдык вензэ лангс анксемас. 
Кептересь пешкеди калдо.
Верьгизэсь салась кептере, сюлмизе пулозонзо ды нолдызе вензэ лангс анксемас.
Веньберть кельмесь пулозо анксемантень.
Валске састь ават ведьс ды адя верьгизэнть чавомо. 
Верьгизэсь тей ноцк, тов ноцк! 
Сезизе пулонзо ды оргодсь вирев.
Ривезесь се шкане мольсь велев, совась ве бабинень кудос, ваднизе прянзо чапакссо ды арды.
Понгсь каршозонзо пуловтомо верьгизэсь ды мери:
- Ривезь, мои сэвтян, мейс манимик?
- Ох, верьгиз, монськак цють а кулан! 
Якинь велев саразонь саламо — весе прям порксызь! 
Несак, удемемгак ушов лиссть.
Адя кандомак штеме ваксс ды тосо сэвемак эно.
Верьгизэсь кандызе ривеськенть штеме ваксс. 
Ривеськесь кирнявтсь олго штементь пряс, верьгизэсь кадовсь ало.
